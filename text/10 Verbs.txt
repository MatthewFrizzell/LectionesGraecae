Περὶ ῥήματος. Ῥῆμα ἐστὶ λόγου μέρος ἄπτωτον, ἥτοι μὴ ἔχον πτώσεις, διαφόρους χρόνους δηλοῦν ἐν ἰδίοις μετασχηματισμοῖς. Οὕτω καὶ τῷ ῥήματι ὀκτὼ τινὰ παρακολουθοῦσιν· ἐγκλίσεις, διαθέσεις, εἴδη, σχήματα, ἀριθμοὶ, πρόσωπα, χρόνοι, καὶ συζυγίαι.

Περὶ ἑγκλίσεων· Ἔγκλισις μὲν οὖν ἐστι βουλήματος ψυχῆς ἔμφασις. Τὰ δὲ βουλήματα τῆς ψυχῆς κεφαλαιωδῶς εἰσὶ τέσσαρα· ἢ γὰρ ἀληθεύειν καὶ ψεύδεσθαι βούλεται ἡ ψυχὴ, καὶ λέγεται αὕτη βούλησις ὁριστικὴ, ὡς ὁρίζουσα τὸ ψεῦδος καὶ τὴν ἀλήθειαν· ἢ προστάσσειν βούλεται, καὶ λέγεται ἡ βούλησις αὕτη προστακτική· ἢ εὔχεσθαι θέλει, καὶ λέγεται αὕτη ἡ θέλησις εὐκτική· ἢ αἰτίαν τινὰ παριστάνειν βούλεται, καὶ λέγεται αὕτη ἡ βούλησις ὑποτακτική. Ἐπεὶ γοῦν τέσσαρες εἰσὶν αἱ τῆς ψυχῆς θελήσεις, τέσσαρες ἀκολούθως καὶ αἱ τῶν ῥημάτων ἐγκλίσεις. Οὐ γὰρ ἁπλῶς ἡ γλῶσσα ἐξ ἑαυτῆς τὰ παρατυχόντα λαλεῖ· ἀλλὰ τὰ τῆς ψυχῆς θελήματα διαφωτίζει καὶ ἐξαγγέλλει. Ἕγκλισις δὲ τὸ τοιοῦτον λέγεται, διότι περὶ ἑκάστου θέλησιν ἐγκλίνεται, ἥτοι τρέπεται ἡ ψυχή· ὅταν οὖν εὔξασθαι ἡ ψυχὴ βουληθῇ, καὶ ἐγκλιθῇ πρὸς τὴν εὐχὴν καὶ τραπῇ, τηνικαῦτα καὶ ἡ γλῶττα εὐκτικὰ προβάλλει τά ῥήματα· καὶ λέγομεν τὰ τοιαῦτα ἔγκλισιν εὐκτικῆν. Τοιοῦτον μὲν ἡ ἔγκλισις. Μέρη δὲ αὐτῆς κυρίως μὲν τέσσαρα, ὡς προείπομεν· τὸ ὀριστικὸν, οἷον τὸ λέγω· τὸ προστακτικὸν, οἷον λέγε· τὸ εὐκτικὸν, οἷον γένοιτό μοι κατὰ τὸ ῥήμα σου· καὶ τὸ ὑποτακτικὸν, ὅπερ αἰτίαν τινὰ ὑπεμφαίνει, οἷον ἐὰν εἴπω μὲν ὅτι ἐδόθη σοι χάρτης, ἵνα μανθάνῃς.

Περὶ ἀπαρεμφάτων. Ἡ δὲ ἀπαρέμφατος οὑκ ἐστὶ κυρίως ἔγιλισις, ἀλλὰ καταχρηστικῶς· διότι οὐ δὲ βούλημα ψυχῆς δηλοῖ. Διὰ τοῦτο γὰρ καὶ ὀ Τεχνικὸς ἀπαρέμφατον αὐτὴν προσηγόρευσεν, ὡς μὴ παρεμφαίνουσαν ποῖον οὖν ψυχῆς βούλημα.

Περὶ διαθέσεων. Διάθεσις δέ ἐστι δήλωσις ἢ τοῦ ἐνεργεῖν, ἢ τοῦ πάσχειν, ἢ τοῦ μέσως ἔχειν. Εἰ μὲν γὰρ εἴπω ἰατρεύω, ἰδοὺ ἐδήλωσα ὅτι διάκειμαι κατ’ ἐνέργειαν· καὶ ἐγὼ ἐνεργῶ τῷ πάσχοντι τὴν ὑγείαν. Εἰ δὲ εἴπω ὅτι ἰατρεύομαι, ὐπέφῃνα ὅτι κατὰ πάθος διάκειμαι, καὶ πάσχω τὴν ὑγείαν παρὰ τοῦ ἰατρεύοντος. Τὸ δὲ ἰατρευσάμην μέσον ἐστὶ· δηλοῖ γὰρ καὶ τὸ ἰατρεύω ἐνεργητικῶς, δηλοῖ δὲ καὶτὸ ἰατρεύθην παθητικῶς, ὡς ἃν αὐτῷ τὶς χρήσηται. Εἰ μὲν γὰρ εἴπῃς ὅτι ἐγὼ ἰατρευσάμην τὸν ἄρρωστον, ἐνεργητική ἐστι ἡ σημασία τοῦ ίατρευσάμην· ἀντὶ γὰρ τοῦ ἰάτρευσα τέτακται. Εἰ δὲ εἴπῃς ὅτι ἐγὼ ἰατρευσέμην ὑπὸ τοῦ ἰατροῦ, παθητική ἐστιν ἡ σημασία τοῦ ἰατρευσάμην· ἀντὶ γὰρ τοῦ ἰατρεύθην λαμβάνεται. Τρεῖς οὖν αἱ διαθέσεις, ἐνέργεια, πάθος, μεσότης. Παρακολουθοῦσι δὲ αὗται ἐξ ἀνάγκης τῷ ῥήματι· πᾶσα λέξις ῥηματικὴ. ἢ ἐνεργητική ἐστι, ἢ παθητικὴ, ἢ μέση.

Περὶ εἰδῶν. Εἰδη δὲ ῥημάτων εἰσὶ δύο· πρωτότυπον καὶ παράγωγον. Προπότυπον μὲν τὸ μὴ ἀφ’ ἐτέρου τινὸς γινόμενον, οἷον λέγω· παράγωγον δὲ τὸ ἀπὸ πρωτοτύπου τινὶς παραγόμενον, οἷον τὸ εὐλογῶ. Τὸ μὲν γὰρ λέγω ἀπὸ τινὸς οὐ παράγεται, καὶ διὰ τοῦτο ἐστὶ πρωτότυπον· τὸ δὲ εὐλογῶ ἀπὸ τοῦ εὐ παράγεται καὶ τοῦ λόγος, καὶ διὰ τοῦτο παράγωγον λέγεται. Οὐ μόνον δὲ ἡ ἔγκλισις καὶ ἡ διάθεσις ἐξ ἀνάγκης παρέπεται τῷ ῥήματι, ἀλλὰ δὴ καὶ τὸ εἶδος· πᾶσα γὰρ λέξις ῥηματικὴ ἢ πρωτότυπος ἑστὶν, ἢ παράγωγος.

Περὶ σχημάτων. Σχήματα δὲ ῥημάτων εἰσὶ τρία· τὸ ἁπλοῦν, τὸ σύνθετον, καὶ τὸ παρασύνθετον. Καὶ ἁπλοῦν μὲν ῥῆμα λέγεται τὸ ἀσύνθετον, ὅπερ μίαή ἔχει λέξιν, οἷον τὸ λέγω καὶ φιλῶ· σύνθετον δὲ τὸ ἀπὸ δύο συγκείμενον λέξεων,-οἷον εὐλογῶ, φιλοσοφῶ· καὶ γὰρ τὸ εὐλογῶ ἀπὸ τῆς εὖ καὶ τοῦ λόγος σύγκειται, καὶ τὸ φιλοσοφῶ ἀπὸ τοῦ φιλῶ καὶ τοῦ σοφός. Παρασύνθετον δὲ, τὸ μὴ μόνον ἀπὸ δύο, ἀλλὰ καὶ ἀπὸ τριῶν συγκείμενον λέξεων, οἷον τὸ ὑπερευλογῶ, καὶ τὸ ὑπερφιλοσοφῶ· τούτων γὰρ τὸ μὲν ἀπὸ τοῦ ὑπὲρ καὶ τοῦ εὐ καὶ τοῦ λόγος σύγκειται· τὸ δὲ ἀπὸ τοῦ ὺ’πὲρ καὶ τοῦ φιλῶ καὶ τοῦ σοφός. Παρέπεται οὖν καὶ τὸ σχῆμα ἐξ ἀνάγκης τῷ ῥήματι· πᾶσα γὰρ λέξις ῥηματική ἢ ἁπλῆ ἐστι καὶ ἀσύνθετος, ἤγουν μονόλεξος, ἢ σύνθετος κὰὶ δίλεξος, ἢ παρασόνθετος καὶ πολύλεξος.

